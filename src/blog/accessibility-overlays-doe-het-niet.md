---
title: "Accessibility overlays: doe het niet!"
date: 2022-04-20
tags:
  - Toegankelijkheid
  - Inclusie
  - Opinie
---

Steeds meer websites maken gebruik van een zogenaamde 'accessibility overlay'
(hierna: overlay). een overlay is een stuk JavaScript die
toegankelijkheidsproblemen op een website moet oplossen. Meestal kan je met deze
overlays de DOM en/of stijlen transformeren door de kleurcontrast en
lettergrootte op een website aan te passen. Alhoewel ik de bedoelingen van een
overlay waardeer, kan het op lange termijn juist zorgen voor meer
toegankelijkheidsproblemen. Het zegt ook iets over hoe wij als maatschappij kijken
naar toegankelijkheid en inclusie.

Er is niks mis met een tijdelijke overlay die je instelt om kritische
toegankelijkheidsproblemen te addresseren terwijl je bezig bent met updates die
deze problemen in de kern aanpakken. Waar ik wel een probleem mee heb is een
website die zo'n overlay permanent instelt. Hierdoor blijft toegankelijkheid een
'extern' onderdeel van je content en kern. Wil je dat je dienst in de kern niet
toegankelijk is?

## Inclusie

Op gebied van inclusie zie ik ook enkele zaken spelen. Door alles wat betreft toegankelijkheid
te laten outsourcen door een stuk JavaScript, kan je als organisatie vaker de neiging krijgen om
de inzichten van toegankelijkheidsexperts buiten spel te zetten. Het zegt ergens dat wij de belangen
van mensen met een handicap als nagedachte zien, zonder dat wij dat explicit zeggen of vinden.

Ik vind het ook best vreed dat mensen die, omdat een website dat niet standaard toegankelijk is, genoodzaakt zijn
om een overlay te gebruiken en daardoor extra JavaScript moet laden terwijl anderen dat niet hoeven. Daarnaast 
kan het zijn dat een gebruiker een adblocker heeft die bepaalde JavaScript blokkeert waardoor de overlay niet
tevoorschijn komt.

## Expertise

Naast het buitensple zetten van toegankelijkheidsexperts, ontneem je ook van ontwikkelaars en ontwerpers
de kans om te ontwikkelen op gebied van toegankelijkheid omdat de noodzaak er niet is. Het netto niveau van
toegankelijkheid op internet wordt er niet beter op.

## Bestaande instellingen en maatregelen

Mensen met een handicap kunnen gebruik maken van al bestaande hulpmiddelen (zoals een schermlezer of instellingen
op een apparaat m.b.t. contrast of lettergrootte). Mensen die deze hulpmiddelen gebruiken kunnen ook hier van afhankelijk
zijn. Veel overlays negeren de bestaande instellingen die mensen zelf hebben ingesteld en voldoen niet (altijd) aan de behoefte
van deze mensen.

De beste manieren om ervoor te zorgen dat je website of toepassing toegankelijk is, is om te leren over hoe toegankelijkheid op het
internet 'werkt'. Dat houdt in hoe je kan denken over toegankelijkheid en hoe hulpmiddelen zoals schermlezers werken. Test je product
op een diverse poel mensen en zorg ervoor dat er diversiteit is aan de mensen die aan je product werken.